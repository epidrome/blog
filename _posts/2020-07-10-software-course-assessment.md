Σας ευχαριστούμε για την συμμετοχή και κυρίως τις προτάσεις σας για την βελτιώση των εξετάσεων.

Για να βελτιώσουμε τις εξετάσεις, με δεδομένο μια ΘΕ λογισμικού διάδρασης, τώρα που είμαστε αναγκασμένοι να καθόμαστε μπροστά σε ένα τερματικό διάδρασης, το πιο φυσικό είναι να χρησιμοποιήσουμε αυτό το νέο (!?) μέσο, αντί να προσομοιώνουμε το τερματικό στο χαρτί.

Πράγματι, υπάρχουν ΘΕ καθώς και πολλά μαθήματα στα ΑΕΙ τα οποία θα γράψουν και θα σκανάρουν το χαρτί. Αναρωτιέμαι αν αυτό γίνεται γιατί είναι η βέλτιστη λύση.

Σίγουρα σε κάποιες ΘΕ, π.χ., με μαθηματικά, ίσως το χαρτί είναι πιο φυσικό (ειδικά αν δεν είχαν δουλέψει ήδη με συστήματα τύπου λατεχ). Αντίστοιχα σε μια ΘΕ με λογισμικό μήπως το πιο φυσικό είναι να εξεταστεί σε/με ΗΥ;

Για παράδειγμα η σημαντική δεξιότητα ανάγνωσης-μετατροπής κώδικα είναι σχεδόν αδύνατο να εξεταστεί στο χαρτί, το ίδιο ισχύει και για την επίσης σημαντική δεξιότητα αναζήτησης στην σχετική βιβλιογραφία καθώς και σχεδίασης οθόνης. Φυσικά, θα μπορείτε να χρησιμοποιήσετε όποιο ψηφιακό εργαλείο θέλετε και πέρα από τα σκολαρ, φιγμα, κτλ.

Ας θεωρήσουμε λοιπόν την νέα κατάσταση ως ευκαιρίÎ± και ας θεωρήσουμε την προηγούμενη κατάσταση ως περιορισμό, αναφορικά με κάποιες από τις δεξιότητες που αναπτύξατε στην ΘΕ, κρίμα δεν είναι να μην βελτιωθούν ακόμη περισσότερο μέσω της προετοιμασίας για μια τελική δοκιμασία-αξιολόγηση; 

Αναφορικά με τον χρόνο και την ποιότητα του αποτελέσματος δεν θα πρέπει να κάνουμε σύγκριση με τις ΓΕ. 

Προφανώς, η βαθμολόγηση της εξέτασης θα γίνει λιγότερο αυστηρά από τις ΓΕ, αλλά ταυτόχρονα ο χρόνος θα πρέπει να είναι αυστηρά περιορισμένος και πιεστικός.
